<html>


<h2>Finnish Sauna Festival</h2>
<p>Finnish Sauna Festival -tapahtuma perustuu saunoihin, suomalaiseen musiikkiin ja muotoiluun sekä korkealaatuiseen ja perinteiseen ruokamaailmaan. Festivaali järjestetään kesällä 2017 kolmessa Suomen kaupungissa; Helsingissä, Turussa ja Jyväskylässä. Jokaisen kaupungin tapahtumat ovat erilaisia; maantieteelliset sijainnit vaikuttavat niiden tarjontaan ja sisältöön. Helsingissä tapahtuma järjestetään Olympiastadionin edustalla, lähes ydinkeskustassa.
    <br>
    <br>
    <br> <a href="http://www.visithelsinki.fi/fi/juuri-nyt/tapahtumia/finnish-sauna-festival-2017">Finnish Sauna Festival</a></p>


<h2>Rock The Beach</h2>
<p>Maailman suurimpiin rockbändeihin lukeutuva Foo Fighters saapuu ensi kesänä Suomeen osana Euroopan kiertuettaan. Foo Fighters esiintyy Helsingin viehättävällä Hietaniemen uimarannalla 19. kesäkuuta järjestettävässä Rock The Beach -tapahtumassa.
    <br>
    <br> Luvassa on rockintäyteinen kesäpäivä tämän hetken kiinnostavimpien bändien parissa. Lämmittelijöinä nähdään skotlantilaistrio Biffy Clyro, brittiläis-yhdysvaltalainen The Kills ja suomalaissuuruus Apulanta. Tapahtuman lipunmyynti käynnistyy perjantaina 2. joulukuuta Ticketmasterissa.
    <br>
    <br>
    <br> <a href="http://www.visithelsinki.fi/fi/juuri-nyt/tapahtumia/rock-the-beach-2017-foo-fighters">Rock The Beach 2017</a></p>


<h2>Tuska Open Air</h2>
<p>Tuska Open Air Metal Festival järjestetään Suvilahden kentällä Helsingissä 30.6.-2.7.2017.
    <br>
    <br>
    <br><a href="http://www.visithelsinki.fi/fi/juuri-nyt/tapahtumia/metallifestivaali-tuska-helsingissa#/?listing_id=52359&date_start[date]=28.4.2017&sorting=date_end;ASC&mode=list">Tuska Open Air Metal Festival 2017</a></p>


<h2>Kaisafest</h2>
<p>Rock-maailman armoitetuimpiin ykkösnimiin lukeutuva Red Hot Chili Peppers saapuu konsertoimaan Helsinkiin heinäkuussa. Tämä yli 60 miljoonaa albumia ympäri maailman myynyt yhtye esiintyy Kaisafest 2017 -festivaalilla Kaisaniemen puistossa Helsingin keskustassa lauantaina 29. heinäkuuta.
    <br>
    <br>
    <br>
    <a href="http://www.visithelsinki.fi/fi/juuri-nyt/tapahtumia/kaisafest-2017-mm-red-hot-chili-peppers">Kaisafest 2017</a></p>


<h2>Weekend Festival</h2>
<p>Kuudetta kertaa 4.-5.8.2017 Helsingin Kyläsaaressa juhlittava Weekend Festival on jokaisena aiempana vuonna ollut loppuunmyyty. Popmaailman supertähti The Chainsmokers saapuu huipentamaan Weekend Festivalia 2017. The Chainsmokersin ohella Weekend Festivalin pääesiintyjiä ovat Armin van Buuren, Deadmau5, Clean Bandit ja Rae Sremmurd.
    <br>
    <br>
    <br> <a href="http://www.visithelsinki.fi/fi/juuri-nyt/tapahtumia/weekend-festival-2017">Weekend Festival 2017</a></p>


<h2>Flow Festival</h2>
<p>Flow Festival järjestetään Helsingin Suvilahdessa 11.-13.8.2017. Flow esittelee musiikkia laajasti vanhan koulun legendoista ajankohtaisiin tulokkaisiin. Musiikin lisäksi festivaali panostaa visuaaliseen taiteeseen ja ravintolaelämyksiin. Vain lyhyen kävelymatkan päässä Helsingin keskustasta festivaali sykkii elämää ja imaisee kävijänsä ainutlaatuiseen Flow-tunnelmaan.
    <br>
    <br>
    <br><a href="http://www.visithelsinki.fi/fi/juuri-nyt/tapahtumia/flow-festival-2017">Flow Festival 2017</a></p>


</html>